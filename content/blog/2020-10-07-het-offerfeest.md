+++
title = "Het Offerfeest"
date = 2020-10-07T20:03:41.327Z
draft = false

[taxonomies]
type = ["Blog"]
tags = ["offerfeest"]

[extra]
author = "Simon"
+++
In Gambia is veruit de grootste religie de Islam, er schijnen ook Christenen te zijn, maar die heb ik nog niet gezien. De meeste mensen die ik hier ken gaan netjes 5x per dag naar de Moskee. Het is dan ook niet verrassend dat de islamitische feestdagen het grootst gevierd worden.<!-- more -->

**Offerfeest**

Het offerfeest, of Tobaski zoals het hier heet, is volgens de locals de grootste feestdag van het jaar. Het heeft wat weg van kerst, iedereen gaat lekker eten met de hele familie, maar ook van St. Maarten en carnaval, de kinderen gaan namelijk alle huizen langs (voor geld ipv snoep) terwijl ze superhippe outfits dragen. Echter heeft het offerfeest ook nog een zeer uniek aspect, in de ochtend wordt er namelijk door vrijwel iedere familie een dier geslacht. Dit zou een ram moeten zijn, maar afhankelijk van de financiële situatie kan een geit of (samen met andere families) een koe ook.

Net als rond kerst en oud en nieuw in Nederland is in Gambia rond Tobaski iedereen druk druk druk. De week ervoor worden er voorbereidingen getroffen en zorgt iedereen dat er iets te slachten is, de meesten houden zich rond deze tijd niet met hun werk bezig, ze hebben andere dingen aan hun hoofd.

**Onze geit**

De familie die op hetzelfde compound als ik woont had helaas een financiële tegenvaller gehad, waardoor ze geen geld voor een dier hadden. Ik merkte uit gesprekken met anderen dat de families die geen eigen dier hebben zich meestal erg schamen, dit is een erg belangrijk onderdeel van een erg belangrijke dag. De familie hier zorgt al een maand heel goed voor me, daarom heb ik voor deze keer geld voorgeschoten om een geit te kopen, hierdoor kon ik zelf ook alle festiviteiten (en rituelen) meemaken.

![](https://res.cloudinary.com/bonfari/image/upload/c_fill,f_auto,q_auto,w_768/v1602101342/blog/blog4_1.jpg "levende geit")

Op de dag zelf werd dus onze geit geslacht en hebben we er van alles van gegeten: darmen, lever, maag en de normalere stukken vlees. De volgende dagen konden we er ook nog van eten, eindigend met het kaalgeschoren hoofd en de inhoud daarvan. Al met al was het een hele ervaring! Doordat de festiviteiten in heel het land nog een paar dagen doorgingen, is zelfs de eerste schoolweek een week naar achteren geschoven. De voorbereidingen voor het openen van het schooljaar zijn in volle gang, ik hou jullie op de hoogte van de vorderingen!

![](https://res.cloudinary.com/bonfari/image/upload/c_fill,f_auto,q_auto,w_768/v1602101342/blog/blog4_2.jpg "gebakken geit")