+++
title = "Value-based Volunteering: Introductie"
date = 2020-07-21T19:00:26.536Z
draft = true

[taxonomies]
tags = ["value-based volunteering", "value-based", "volunteering", "skill-based", "effective altruism"]
type = ["Blog", "Financiën"]

[extra]
author = "Rogier"
+++

4 jaar geleden kwamen Simon, Frank en ik na veel gesprekken over ‘goed doen’, [effectief altruïsme](https://www.effectivealtruism.org/) en de [misstanden in de wereld van ontwikkelingshulp](https://www.fondsenwerving.nl/nieuws/bericht/2019/01/22/Steekproef-FTM-Financile-transparantie-ANBIs-niet-op-orde) tot de conclusie: wij richten stichting Bonfari op en gaan het zelf beter doen. Nu we 4 jaar verder zijn kijken we met trots terug naar een geweldige relatie met de lokale bevolking in Tintinto (Gambia), 9 uitgevoerde [projecten](/projecten/), Tessa en David die het team hebben versterkt en nog veel meer mooie dingen. <!-- more -->

De komende jaren willen we met Bonfari nog meer impact maken vanuit onze overtuiging van ‘value-based volunteering’ en we nemen je in een aantal blogs mee in de manier waarop we werken, we onszelf hebben ontwikkeld en we onszelf willen blijven verbeteren.
In een reeks van blogs over value-based volunteering bespreken wij de belangrijkste elementen van goed vrijwilligerswerk aan de hand van een simpel format. Wat is het idee? Wat zijn de achterliggende gedachten? Wat gebeurt er zonder het idee? Hoe proberen wij dit idee te implementeren? Hoe kan onze implementatie nog beter?

Heb jij suggesties of ideeën, laat het ons weten in de comments of neem contact op!

### Blog 1: Waar staan we vandaag?
Een hele korte terugblik op onze eerste jaren. Door effectief gebruik te maken van onze eigen opleiding en competenties ging Simon platgezegd de website bouwen, Frank is aan de slag gegaan met alles rond de oprichting en de belastingdienst en ikzelf ben op zoek gegaan naar de best-practices uit de bedrijfskunde aangaande vrijwilligerswerk. Tegelijkertijd kwamen wij via Susan uit bij een dorp in Gambia, Tintinto genaamd. Simon besloot het spits af te bijten en 4 maanden naar Gambia te gaan. Hiermee heeft hij voldoende tijd genomen om een relatie op te bouwen met de lokale bevolking, waarbij hij ook onze eerste projecten heeft uitgevoerd. Deze band heeft erg geholpen bij opvolgende projecten waarbij ook ik tweemaal in Tintinto ben geweest. Frank heeft daarbij verschillende malen lokaal geholpen bij de projecten door voor kortere tijd langs te komen in Gambia. Gedurende de periode dat Simon in Gambia was heeft ook Joes Gambia bezocht, zij studeerde bij ons af op het onderwerp Voluntourism4 voor haar studie Industrial Design aan de TU/e. In haar afstuderen stond de vraag centraal hoe vrijwilligers ook op locatie betrokken en gemotiveerd kunnen worden bij de doelen van een vrijwilligersorganisatie. Er volgde een samenwerking met MalaWeCare5 ten behoeve van het St.Luke’s ziekenhuis in Malawi en we breidden ons team uit met David en Tessa.
Bij de start van onze eerste projecten en vandaag de dag gaan we uit van drie kernwaarden:
1. (financiële) transparantie;
2. een duurzame samenwerking met de lokale bevolking; en
3. efficiënt gebruik maken van beschikbare middelen.

De komende tijd zullen wij over deze kernwaarden een viertal inhoudelijke blogs schrijven. De thema’s van deze blogs zijn:
* Transparantie
* Een duurzame relatie met de lokale bevolking
* Maximaliseren van impact - materialen
* Maximaliseren van impact - mensen
