+++
title = "Aloe Vera: een brandwondencentrum en nog veel meer"
date = 2022-05-28T13:45:40.446Z
draft = false

[taxonomies]
type = ["Blog"]
tags = ["Vrijwilligers"]

[extra]
author = "Stichting Bonfari"
+++
Voor ons bezoek in Gambia in april 2022, hadden we van Susan te horen gekregen dat we echt een keer langs moesten gaan bij het Aloe Vera brandwondencentrum richting Mariama Kunda. Ze had niks teveel gezegd!<!-- more -->

De eigenaresse van het brandwondencentrum, Claudette Sar-Krook, bleek een Nederlander. Ze woont zelf al sinds 1994 in Gambia en heeft sinds die tijd niet stilgezeten. Naast het brandwondencentrum heeft ze samen met haar man een succesvolle commerciele onderneming op weten te zetten waarvan een deel van de opbrangsten gebruikt worden om projecten uit te voeren voor [Stichting Care for Natural](https://www.stichting-carefornatural.org/). Tijdens ons gesprek met haar, heeft ze ons goed aan het denken gezet en hebben we veel samenwerkingsmogelijkheden besproken. Hierom leek het ons een goed idee om voor onszelf, voor jullie en voor eventuele afstudeerders een blog te wijden aan deze stichting.

**Aloe Vera Burn Center**\
Brandwonden zijn een structureel probleem in West-Afrika. In Gambia heeft zelfs 1 op de 4 kinderen een brandwond. Dit komt onder andere doordat er veel op open vuur wordt gekookt en doordat kinderen zich vaak branden aan hete uitlaatpijpen van motoren. Bij ouders is er vaak weinig bekend over de behandeling van brandwonden, waardoor kinderen vaak met ontzettend geinfecteerde wonden pas naar een medische post worden gebracht. Aloe Vera center focust daarom op het oplossen van de oorzaak van het probleem zelf d.m.v. preventie, trainen, kennis overdragen, ondersteunen. Daarnaast doen ze ook uitvoerig onderzoek en documentatie van hun bijzonder effectieve behandelmethode waarbij er na het schoonmaken van de wond een Aloe Vera plant als een soort van tweede huid direct op de huid aangebracht word.

**Womans Gardens**\
Dit zijn tuinen die gezamelijk beheerd worden door een groep vrouwen uit de regio. Hoewel dit wel vaker voorkomt in Gambia, is het zeker een interessant project dat nog niet eerder door ons besproken is. Deze vrouwentuinen lijken zo goed te werken doordat de vrouwen een sociaal en gezamelijk doel hebben. Daarnaast wordt ook hier d.m.v. kennisdeling toegewerkt naar een zo effectief mogelijke oogst en gewassenplanning.

**African Bees**\
Afrikaanse bijen worden gebruikt om de womansgardens en de aloe vera te bestuiven, en om honing te produceren. Echter is het zo dat Afrikaanse bijen heel anders zijn dan de bijen die wij in het Westen kennen. Er is zelf zodanig weinig bekend over deze bijen dat zelfs experts de basis gedragingen van de bijen niet kunnen verklaren. Ook hier valt weer veel te halen qua onderzoek en kennisdeling.

**Het bedrijf**\
Al deze projecten waren niet mogelijk zonder het bedrijf Care for Natural dat in Kololi gevestigd is. Vanuit dit bedrijf worden er o.a. met de oogst uit de tuinen, verschillende voedings en beauty-producten gemaakt. Westerlingen geven hier graag hun geld aan uit, en het geeft de mogelijkheid om lokale bevolking aan te nemen.