+++
title = "Schoolkraam"
date = 2018-02-04T18:38:25.831Z
draft = false

[extra]
col = 4
author = "Stichting Bonfari"
image = "schoolkraam"
afgerond = true
+++
**Verkoop van lunches aan schoolkinderen mogelijk maken**

In Gambia gaan kinderen vaak ver van huis naar school. In de pauze eten ze daarom een maaltijd die bij school voor ze bereid wordt. Doordat de lunches door lokale vrouwen bereid worden, kunnen de ongeveer 800 schoolkinderen betaalbaar eten bij school. 

Vrouwen uit het dorp die de lunches bereiden, krijgen hiervoor een kleine vergoeding. Zo kunnen de vrouwen in hun levensonderhoud voorzien en de kinderen goed lunchen. Voor je beeldvorming: een lunch kost hierdoor ongeveer €0,15.

De lunches werden verkocht in kleine marktkraam op het schoolterrein. Helaas is de marktkraam tijdens de afgelopen regen-seizoenen meermaals ingestort, waarbij hij recent onherstelbaar beschadigd is (zie de foto hiernaast). Nu zitten de vrouwen onder een boom op het schoolterrein. Hier is het echter niet erg schoon en een deel van de vrouwen zit in de brandende zon met hun waren. Dit is niet prettig voor de vrouwen, maar ook niet voor de waren die zij verkopen.  

De school heeft per jaar ongeveer €2.000,- te besteden aan alle vaste lasten, denk hierbij aan: schoonmakers, schoolactiviteiten, reparaties aan de school, maar ook dingen als krijtjes voor de schoolborden. Het op een duurzaam wijze herstellen van de marktplaats kost ongeveer €1000,- omdat hiervoor zaken als cement, stenen en zand nodig zijn, die een relatief hoge vaste prijs hebben. De school hecht veel waarde aan de lunches die door de vrouwen worden verzorgd, maar heeft niet de middelen om marktplaats duurzaam te herstellen. De schooldirecteur heeft daarom onze hulp gevraagd om een marktplaats te realiseren. 

**De Bonfari aanpak**

Wij hebben zelf lokaal met de betrokken partijen gesproken. Zo is er overleg geweest met directeur van de school Mbemba Kinteh en hoofd van de schoolraad Omar Sowe. 

Wij hebben samen met lokale aannemers een plan gemaakt voor de bouw van de nieuwe marktplaats. Zij zullen niet alleen de bouw verzorgen maar hebben ook mee nagedacht over hoe deze het best gebouwd kan worden. 

Wij hebben de kosten voor het bouwen tot in detail uiteengezet. Deze begroting en de uiteindelijke realisatie zullen wederom worden gepubliceerd op de website. 

**Onze werkwijze**

We zoeken een ondernemende vrijwilliger die gedreven is om gedurende 6-8 weken in Gambia de marktplaats te realiseren. Wij achten een periode van 6 weken minimaal, zodat de vrijwilliger de tijd heeft de cultuur en de mensen lokaal te leren kennen.

Wij zorgen voor onderdak en lokale contacten. Daarnaast helpen we je met het voorbereiden van de werkzaamheden en de reis. Uiteindelijk wordt jij de projectleider van jouw project! Jij zal dus ook de leiding hebben over de acquisitie voor jouw project.

Jij betaalt niets aan Bonfari. Jij gaat wel samen met ons op zoek naar sponsoren voor jouw project. Daarbij gebruiken we ons maar ook jouw netwerk. Daarnaast betaal je zelf voor je vliegreis (ong. €500 retour) en jouw dagelijks onderhoud (ong. € 5 per dag).