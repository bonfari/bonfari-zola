+++
title = "Computer Literacy"
date = 2024-12-13T10:17:58.433Z
draft = false

[extra]
col = 4
author = "Stichting Bonfari"
image = "bibliotheek"
afgerond = true
+++
Vanuit Bonfari hebben we in combinatie met donateurs zoals [Datalane](https://www.datalane.com/) en [Louwers IP&Tech Advocaten](https://louwersadvocaten.nl/) de afgelopen jaren bijgedragen aan de basis IT behoeften voor de Sotokoi Tintinto Basic Cycle School. Dit hebben we gedaan om zowel de tientallen leraren als de duizenden leerlingen te ondersteunen op het gebied van IT.

Voorheen moesten de leraren op en neer naar de grote stad om vervolgens daar alle documenten te printen voor de school. Dit werd niet alleen gedaan voor de dagelijkse documenten maar ten tijde van toetsweken moesten alle toetsen  geprint worden om ze vervolgens vanaf de grote stad weer mee terug te nemen naar de school. Zoals je je kunt voorstellen kostte dit veel tijd en moeite. In samenwerking met [Louwers IP&Tech Advocaten](https://louwersadvocaten.nl/) hebben we een professionele printer met onderhoudsplan aangeschaft. Dit onderhoudsplan dient ervoor te zorgen dat de (financiële) drempel voor eventuele reparatie laag genoeg is om te realiseren vanuit de vaste begroting voor printbenodigdheden. 

De meeste leerlingen hebben nog nooit een computer gezien, laat staan de kans gehad om er een te gebruiken, terwijl [digitale transformatie een gigantische drijfveer is voor financiële en sociologische ontwikkeling in Afrika](https://www.worldbank.org/en/results/2024/01/18/digital-transformation-drives-development-in-afe-afw-africa). Om deze reden hebben we met [Datalane](https://www.datalane.com/) en een aantal vrijgevige individuen, een aantal laptops naar Gambia weten te brengen. Deze laptops staan in het computerlokaal en ze werden  gebruikt voor wat basis dagelijks taken op aanvraag. Er waren voorheen nog geen officiële computerlessen en vanwege het zand in het computerlokaal was de toegang tot de laptops nog beperkt (zand en laptops gaan niet goed samen).

Het afgelopen jaar heeft de [MRC Holland Foundation](https://www.mrcholland.com/about-us/foundation) 12 klaslokalen en een (zandvrij) computerlokaal met een aantal desktop gedoneerd aan de Sotokoi Tintinto Basic Cycle School. Hierdoor kreeg de school de mogelijkheid om de aanpak rondom computerlessen te professionaliseren. Er was geen officiële organisatie vanuit de overheid m.b.t. lesstof of het aanbieden van een docent maar gelukkig besloot Mr. Jallow, de IT manager,  hier werk van te maken en kregen wij het volgende Whatsappje: 

![](https://lh7-rt.googleusercontent.com/docsz/AD_4nXcOWvbozTUQSCK_oqtd8iJE-iFIoS0XhQ8yQwOQj5X7rDX6caLpbTi5ZPOY-R-rwuWP34vmjdsFhwW0-kzQJNs-wug05syHz3QY9yDCAUa3a20c_DUItHlpInvfa-r6kjTc9GYNa0he0mVhwPWQOh4?key=3ISSK7dE1Wn6FU9B_zsfVUDu)

Als Bonfari proberen we normaal geen tijdige projecten op te pakken die afhankelijkheid creëren wat het geval kan zijn bij aanvragen rondom onderwijs. Dus dit was een aanvraag waar we even over na moesten denken.  maar aangezien er een vraag was, het project gedragen kon worden door een local, het geen geld hoefde te kosten en doordat algemene lesstof niet jaarlijks bijgewerkt hoeft te worden besloten we dat dit binnen onze richtlijnen viel.

We hebben twee manieren van aanpak overwogen: het aanschaffen van een lespakket via een officiële aanbieder, en het samenstellen van een lespakket op basis van gratis online materiaal. De eerste viel al gauw af vanwege de kosten en afhankelijkheid. De tweede aanpak bleek een succes en na wat Googlen vonden we al gauw [een computing curriculum die aangeboden werd door de Raspberry Pi Foundation](https://teachcomputing.org/curriculum). Na het doorlopen van de cursus en het verwijderen van overbodig of niet uit te voeren materiaal hebben we het doorgestuurd naar Mr. Jallow. Hij heeft een deel gebruikt om zelf te leren en is vervolgens ook begonnen met de eerste lessen.

**\
as![](https://lh7-rt.googleusercontent.com/docsz/AD_4nXdyQfEBctH16p0glg7DoDcg0xRmeflfydUWsZvBhwvkEiGg6AJc5MARWHAoNAL-pxrkPUGS7vsUcg9tOn4f81gTzvrWBy-1P2Bpap_4EfiE-oVd68VKDrFCj3uz61-chgFXXPdPJ1dj5GAJAHN4djU?key=3ISSK7dE1Wn6FU9B_zsfVUDu)**