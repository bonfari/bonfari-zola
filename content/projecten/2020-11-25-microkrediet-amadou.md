+++
title = "Microkrediet Amadou"
date = 2020-11-25T18:39:46.422Z
draft = true

[extra]
col = 4
author = "Stichting Bonfari"
image = "amadouxl"
afgerond = true
+++
Amadou Bah is een wiskunde leraar uit Brufut, Gambia. Amadou is een goede vriend van Simon Riezebos geworden in zijn tijd in Gambia. Studeren is niet voor veel Gambianen weggelegd, hiervoor moet een student of geld hebben of goed presteren op school. Amadou behoorde tot de tweede categorie. Amadou heeft na zijn middelbare school een beurs gekregen om naar “colege” te gaan, waar hij wiskunde studeerde. Na zijn afstuderen is Amadou aan de slag gegaan als wiskunde leraar. 

Amadou heeft meermaals aangegeven dat hij graag naar de universiteit zou willen. Het collegegeld voor de universiteit is ongeveer €700,- per jaar. Het inkomen van een (beginnende) wiskunde leraar in Gambia is iets meer dan €60,- per maand. Na de vaste lasten kon Amadou ongeveer €10,- per maand sparen. Dit is verre van voldoende om zijn universitaire studie te bekostigen. Dit is de reden dat Amadou in zijn vrije uren taxi is gaan rijden, een baan die in Gambia meer verdient dan leraar zijn. 

Amadou heeft van zijn broer een oude Mercedes gekregen, die hij helemaal heeft opgeknapt. Nadat hij de taxi een aantal maanden had gereden kwam echter het slechte nieuws dat de motor moest worden gereviseerd. De kosten hiervoor €280,-. Toen Frank afgelopen herfst in Gambia was, vertelde Amadou over deze pech. Hij gaf aan dat hij komend jaar zou gaan sparen om zijn taxi te reviseren, maar dat zijn plannen nog steeds ongewijzigd waren. Omdat het erg inefficiënt zou zijn als de taxi het komend jaar stil zou staan in zijn achtertuin, terwijl hij hier nu juist het meeste geld mee verdiende, hebben we samen een plan gemaakt. Uiteindelijk zijn we tot een microkrediet gekomen ter waarde van de reparatie, welk krediet in 28 termijnen van €10,- wordt afbetaald. 

Het liep iets anders. Amadou is intussen met een scholarship aangenomen op zijn studie. Dit heeft hem doen besluiten zijn opgeknapte taxi - met een aardige winst - te verkopen. Zeer gelukkig kwam hij zijn microcrediet aflossen, het geld wat hij overhoudt zal hij reserveren voor als hij straks een stukje land  voor zichzelf wil kopen. Overigens geeft Amadou de tweede helft van het collegejaar gewoon weer les in Tintinto, een voorwaarde van de scholarship.