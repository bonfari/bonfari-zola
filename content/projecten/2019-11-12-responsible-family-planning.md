+++
title = "Responsible family planning"
date = 2019-09-01T18:04:30.170Z
draft = false

[extra]
col = "col-xs-12 col-sm-4"
author = "Stichting Bonfari"
image = "rfp"
afgerond = false
+++
<p class="text-justify" style="white-space: pre-wrap">Susan van der Ploeg heeft dit project opgezet. Zij werkt hierin samen met Bonfari. In het onderstaande stuk legt zij uit wat zij binnen dit project doet en wat de doelen van het project zijn.</p>

**Introductie**

Sinds 9 jaar ben ik kind aan huis in Tintinto, een klein dorpje in Gambia. Ik beloofde met mijn broer Ids voor hun te zorgen en zij adopteerden mij. Als ik daar ben dragen ze zorg voor mij en diegene die ik meeneem. Samen met het dorp heb ik daar een huis gebouwd, daarna een huis voor Kebba, Adama en hun 6 kids (mijn tuinman/bewaker) en is er een onderkomen verbouwd door/voor stichting Bonfari, (door mijn zoon Frank en zijn vrienden Simon en Rogier). Vanuit Bonfari werden een aantal projecten succesvol uitgevoerd.

In mijn jaren in Gambia heb ik veel kleine meisjes op zien groeien tot volwassen vrouwen, waarvan de eerste inmiddels kinderen gekregen hebben op zeer jonge leeftijd. Ik verbaas mij nog steeds over hoe weinig kennis van hun eigen lichaam zij bezitten.

Af en toe wordt er door hen met mij over vrouwenzaken gesproken. Hierbij hebben wij het over algemene vrouwenzaken, maar ook over zaken zoals de verwachting van hun eigen rol als moeder, zo leerden ze mij de vrouwendansen. Ik krijg meer en meer een inkijkje in hun leven, een veelgehoorde uitspraak: “I want as much children as Allah gives me”.

Recent vroeg Baboucarr Ngom, een Islamitisch leider en vriend mij om mee te denken over verantwoordelijkheid en familieplanning en daarover met hem en zijn geloofsgenoten aan de slag te gaan. Hij nodigde me uit als spreker op een congres voor Islamitische leiders uit Gambia en Senegal.

Ook het hoofd van de school Mbemba Kinteh vroeg me samen met de moeders (en vaders) dit thema op te gaan pakken. Vanuit deze vraag heb ik aan Bonfari gevraagd om een apart project binnen de stichting op te mogen zetten. Dit project is gericht op de vrouwen in en rond Tintinto, hierin kunnen vrouwenzaken aan de orde komen. Denk hierbij aan seksuele voorlichting, maandverband, vruchtbaarheid, culturele riten rond vrouw wording, etc.

**Lange termijn doel**

Verder in gesprek komen met met vrouwen over zaken rond het lichaam, vruchtbaarheid etc. Hierbij moet ik onderzoeken of er een behoefte is aan meer bewustwoording, waar hun vragen liggen en kijken op welke wijze daar gehoor aan gegeven kan worden. Dit met toestemming van de mannen in de gemeenschap, zodat er in openheid gewerkt kan worden.
Dit in samenwerking met de lokale autoriteiten en met de Rutger stichting in een adviserende rol.

**Verpleegkunde opleiding meisjes**

Met twee meisjes, Fatima Ngom en Haddy Njie,  uit (de buurt van) Tintinto heb ik veel over vrouwenzaken gesproken. Deze slimme meisjes wil ik graag de kans bieden iets bij te dragen aan het vrouwenwelzijn in onze regio. Hiertoe hebben wij besloten voor deze meisjes de opleiding tot verpleegkundige te betalen. Wij zijn ikzelf, hun sponsormoeders Karin en Marjon.
Bonfari is een project aan het opzetten om studiefinanciering mogelijk te maken in Gambia. Wij hopen te leren van deze eerste casussen.

</p>